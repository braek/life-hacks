# Soeprecepten

## Gele Paprikasoep

* olijfolie;
* 4 kleine sjalotten;
* 4 kleine ajuinen;
* 2 dikke tenen knoflook;
* 5 dikke gele paprika's;
* 1 handje bleekselderij;
* 1 liter water;
* 2 blokjes kipbouillon;
* 1 blokje groentebouillon;
* 75 gram mascarpone;
* potje rode pesto;
* peper en zout.

Ajuin, sjalot en knoflook versnipperen en 3 minuten stoven op hoog vuur.

Gele paprika + bleekselderij toevoegen en 3 minuten stoven op hoog vuur.

Daarna 1 liter water toevoegen met 2 blokjes kipbouillon en 1 blokje groentebouillon.

Vanaf dan 15 minuten laten koken/pruttelen.

Daarna van het vuur halen en 3 koffielepels rode pesto toevoegen.

Soep pureren met een mixer.

75 gram mascarpone in de microgolf zetten: 45 seconden op 600 Watt. Dit om de mascarpone plat te maken. Daarna de mascarpone mengen met enkele eetlepels van de gepureerde soep tot een mengsel zonder klonters.

Daarna dit mengsel toevoegen aan de rest van soep en nog eens goed pureren.

Daarna soep terug op laag vuur zetten (niet meer laten koken).

* 6 kringen zout toevoegen;
* 3 kringen peper toevoegen.

Nog eens heel goed mengen en dan is de soep klaar.

**Niet te veel mascarpone in deze soep doen: de smaak/textuur wordt dan veel te kazig.**

## Champignonroomsoep

* 500 gram champignons;
* 2 middelgrote uien;
* 2 tenen knoflook;
* 50 gram boter;
* 1 koffielepel tijm;
* 40 gram bloem;
* 2 tabletten groentebouillon;
* 1 liter water;
* 250 ml kookroom;
* peper en zout.

### Voorbereiding

* uien versnipperen;
* knoflook versnipperen;
* champignons snijnen in stukjes;
* boter afwegen: 10 gram en 40 gram;
* bloem afwegen: 40 gram.

### Soep maken

* 10 gram boter + ui + knoflook: 2 minuten stoven;
* champignons toevoegen en koffielepel tijm toevoegen: 2 minuten stoven;
* voeg de rest van de boter toe (40 gram) en laat smelten tussen de champignons;
* voeg de 40 gram bloem toe en bak een minuutje mee;
* los de groentebouillon op in een aparte ketel met 1 liter water;
* voeg het water toe aan de rest en laat ongeveer 10 minuten koken;
* daarna de soep pureren en de room toevoegen;
* op smaak brengen met peper en zout.

Tip: in AH kan je een doos champignons kopen van 400 gram (grote witte champignons) en een doos van 250 gram (kleine witte champignons). Dit versnijden om aan 500 gram in totaal te komen. De rest van de kleine champignons apart bakken in de pan met zout, peter en een beetje tijm. Kan dienen als kleine extra dressing voor in de soep.

## Champignonroomsoep: zoetzure versie

### Soep

* 500 gram champignons;
* 2 sjalotten;
* 2 tenen knoflook;
* 1 koffielepel tijm;
* 1 koffielepel rozemarijn;
* 1 eetlepel peterselie;
* klontje boter;
* 20 ml chardonnay-azijn (witte wijn azijn);
* 500 ml kookroom;
* 1 liter kippenbouillon.

Champignons in kleine plakjes snijden en knoflook versnipperen. Ook de sjalotten mogen versnipperd worden, maar nog niet van in het begin toevoegen aan de pan.

Tijm en rozemarijn toevoegen en in de pan bakken met olijfolie.

Strooi (redelijk veel) zout op de champignons om het vocht uit de champignons te laten komen. Dit vocht kan dan verdampen in de pan.

Het is de bedoeling om de champignons te ```karamelliseren:``` d.w.z. dat ze een mooie, bruine kleur moeten krijgen.

Nadat ze het vocht verloren zijn, mag je de sjalotten toevoegen. Daarna alles verder stoven/karamelliseren.

Als de champignons een mooie, bruine kleur hebben gekregen, mag je de chardonnay-azijn toevoegen. Hiermee krijgen de champignons een goede zoetzure smaak.

De champignons nog verder blijven stoven totdat de chardonnay-azijn is verdampt.

Daarna mogen de champignons ```geblust``` worden met de kookroom. Het is belangrijk dat de kookroom de smaak van de champignons kan opnemen.

Daarna de kippenbouillon toevoegen en alles koken voor 10 minuten.

**Het is belangrijk dat de soep lang genoeg kan doorkoken, anders gaat de smaak veel te zuur zijn door de chardonnay-azijn!**

Daarna de peterselie toevoegen en de soep pureren. Voor het pureren mag er een klontje boter toegevoegd worden, dat zorgt ervoor dat de soep wat begint te schuimen.

Daarna nog de ```garnituur``` toevoegen en de soep is klaar!

### Garnituur

* 250 gram kleine witte champignons;
* 1 koffielepel tijm;
* olijfolie.

Champignons in kleine plakjes snijden. Bakken met olijfolie en koffielepel tijm toevoegen. Kan dienen als garnituur in de soep als die klaar is.

Inspiratie: https://njam.tv/recepten/champignonroomsoep

## TO-DO list

* https://njam.tv/recepten/looksoep-met-spek
* https://www.youtube.com/watch?v=txWI9KfqYxA&ab_channel=njam%21
* https://www.leukerecepten.nl/soep-recepten/?s=&taxonomy%5Bthema%5D%5B%5D=soep-recepten&taxonomy%5Bthema%5D%5B%5D=gezonde-recepten&op=a