# Quiche Lorraine

## Ingrediënten

* 5 eieren;
* 250 ml room;
* 250 gram geraspte gruyère kaas;
* 250 gram gerookte spekreepjes;
* 1 gele ajuin;
* pijpajuin;
* preiwit;
* olijfolie;
* peper;
* zout;
* nootmuskaat;
* paneermeel;
* 1 vel deeg (voorbeeld: https://www.ah.be/producten/product/wi419093/quiche-en-taartdeeg).

## Bereiding

De gele ajuin, pijpajuin en preiwit versnipperen. Daarna enkele minuten stoven met olijfolie. Best geen boter gebruiken, want dit gaat niet lekker zijn als de quiche is afgekoeld.

De spekreepjes bakken in de pan, zonder vetstoffen. Daarna laten uitlekken in een kom met keukenrol op de bodem.

De 5 eieren klutsen in een kom en opkloppen. Daarna de room toevoegen en goed mengen. Nu mogen de kruiden ook toegevoegd worden:

* 1 koffielepel zout;
* 1 koffielepel zwarte peper;
* 1 koffielepel nootmuskaat.

Goed mengen en proeven: de vulling mag een beetje fel smaken, want dit zwakt nog af als de rest wordt toegevoegd.

Daarna de gestoofde groenten, gebakken spekreepjes en geraspte gruyère kaas toevoegen.

De bakvorm insmeren met een beetje olijfolie. Daarna het vel deeg goed leggen in de bakvorm en de kanten omplooien.

De bodem mag bedekt worden met paneermeel en er mogen gaatjes in de bodem geprikt worden met een vorm.

Daarna met een pollepel het mengsel in de bakvorm scheppen en gelijkmatig verdelen.

Daarna het geheel in de oven zetten op 180 graden voor 45 minuten. Daarna nog 3-4 minuten op grill zetten om de bovenkant mooi bruin te maken.

Het is beter om een quiche op lagere temperatuur, maar langer in de oven te zetten. Dan is de kans groter op een mooie, krokante korst.

Quiche kan koud gegeten worden. Stukken opwarmen in de microgolfoven kan best op **800 watt** gedurende **1 minuut.**