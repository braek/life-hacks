# Spaghettisaus 2.0

## Ingrediënten

* 200 gram versnipperde gele ajuin (2 à 3 stuks);
* 200 gram fijne brunoise wortel (2 à 3 stuks);
* 200 gram fijne brunoise bleekselderij (5 stengels ongeveer);
* 200 gram fijne brunoise rode zoete puntpaprika (3 stuks);
* trio paprika fijne brunoise (rood, geel, groen) - ongeveer 500 gram;
* 250 gram kastanjechampignons;
* 2 eetlepels spaghettikruiden;
* 2 potjes tomatenpuree;
* 4 teentjes knoflook;
* 2 flessen tomatenpassata basilicum (dus geen gewone passata);
* 1 kg kippengehakt;
* 1 blokje kippenbouillon;
* 4 laurierblaadjes;
* olijfolie voor warm gebruik.

## Bereiding

### Champignons

In een aparte pan baken met 1 eetlepel olijfolie.

Beetje zout toevoegen, zodat de champignons hun vocht verliezen.

En ook nog een klein beetje tijm en rozemarijn toevoegen.

Champignons even apart houden als ze gebakken zijn.

### Gehakt

Twee eetlepels olijfolie en kippengehakt beginnen te bakken.

Als het niet meer roos is, het onderstaande kruidenmengsel toevoegen:

* 1 koffielepel zout;
* 1 koffielepel zwarte peper;
* 1 koffielepel paprikapoeder (gewoon of gerookt);
* 1 koffielepel oregano;
* 1 koffielepel ajuinpoeder;
* 1 koffielepel lookpoeder;
* 1 koffielepel komijn.

Daarna een potje tomatenpuree toevoegen en goed laten verder stoven.

Het kippengehakt moet al lekker smaken voordat het bij de rest gaat.

### Groenten

Twee eetlepels olijfolie en daarna ajuin, bleekselderij en wortel toevoegen. Enkele minuten stoven.

Daarna de teentjes knoflook door een lookpers halen en toevoegen. Enkele minuten stoven.

Daarna de gewone paprika (trio) toevoegen. Enkele minuten stoven.

Daarna de zoete paprika toevoegen. Enkele minuten stoven.

Daarna een potje tomatenpuree toevoegen en alles heel goed stoven.

Daarna het vlees toevoegen aan de groenten en 2 flessen tomatenpassata toevoegen. Daarna ook nog 2 eetlepels spaghettikruiden toevoegen en 1 koffielepel nootmuskaat.

Alles heel goed mengen en 4 laurierblaadjes toevoegen. Daarna de oven in op 150 graden voor 2 à 3 uur. Hoe langer de saus in de oven staat, hoe beter deze wordt.

Neem een halve liter water met een maatbeker en giet dat in 1 van de lege flessen tomatenpassata. Goed schudden om alles uit te kuisen.
Daarna het water overkappen in de volgende lege fles passata en goed schudden. Hoe het water apart in een kastrol en voeg een blokje kipbouillon toe.

Terwijl de saus in de oven staat, mag je elk half uur eens komen kijken en roeren. Dan kan je ook wat water toevoegen elke keer van de kipbouillon als dat nodig is.

### Gastrique

Optionele stap, de ingrediënten:

* 100 ml balsamico-azijn;
* 50 gram witte suiker.

Eerst de suiker laten karamelliseren en vervolgens afblussen met de balsamico-azijn. Alles heel goed mengen en gedurende ongeveer een minuut laten doorkoken.

Daarna geleidelijk aan (in eetlepels) toevoegen aan de bolognesesaus en heel goed mengen.

### Bechamelsaus

Voor lasagne: mag dikker zijn dan standaard saus. Onderstaande is een goede verhouding.

* 60 gram boter;
* 60 gram bloem;
* 0,5 liter melk;
* zout;
* witte peper;
* nootmuskaat.